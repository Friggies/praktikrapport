---
title: Rapport
type: page
dato: 2/1/24 - 22/3/24
menu: main
weight: 2
---

{{< stats >}}

## Om praktik&shy;virksomheden

Jeg har valgt at tage min praktik hos [Hello Retail](https://helloretail.com). Det er en virksomhed, som arbejder med at skabe personlige kunderejser på hjemmesider, der sælger produkter over internettet. De tilbyer en bred vifte af forskellige digitale løsninger; blandt andet [anbefalingsbokse](/kategorier/anbefalingsbokse), en [søgefunktioner](/kategorier/sogefunktion) & [nyhedsbreve](/kategorier/nyhedsbrev) m.m.

Jeg startede praktikken som Implementerings&shy;specialist&shy;praktikant i "Delivery & Tech Support" afdelingen sammen med én anden praktikant fra min uddannelse. Ydermere startede der også en fastansat medarbejder i samme afdeling på samme tidspunkt, så vi var i alt 3 nyansatte medarbejdere, som skulle onboardes. 

I løbet af min praktik blev jeg introduceret til flere forskellige interne arbejdsredskaber. Her er et udsnit af disse:

- **[Front](https://front.com)**

    Det primære interne og eksterne kommunikationssystem. Man kunne oprette private samtaler, samtaler for flere afdelinger og læse interne nyheder, samtidig med at man kunne besvare kundee-mails og se sin arbejdskalender.

- **Supervisor / Company Land**

    Systemet hvor man kunne opsætte og lave ændringer/rettelser i kunders løsninger. Det gjaldt deres [anbefalingsbokse](/kategorier/anbefalingsbokse), [søgningsfunktioner](/kategorier/sogefunktion), [nyhedsbreve](/kategorier/nyhedsbrev) og [produktfeeds](/kategorier/produktfeed). 

- **[Clickup](https://clickup.com)**

    Clickup blev brugt til at holde styr på alle de nuværende kundeopgaver. Hvis der skulle onboardes en ny kunde, hvis en kunde skulle have nye funktioner, eller hvis en kunde skulle have ændringer i deres eksisterende løsninger.

- **[AcademyOcean](https://academyocean.com)**

    Den interne læringsplatform med kurser og opgaver. Her var der en masse introduktionsquizzer og små kurser til nogle af de funktioner, som er indbygget i vores løsninger. 

- **[Confluence](https://www.atlassian.com/software/confluence)**

    Alt intern dokumentation fandt sted i Confluence. Her lå bl.a. medarbejderhåndbogen, guide til virksomhedsstrukturen, CSR-politikken, interne dokumenter m.m.

- **[Calamari](https://www.calamari.io)**

    Denne ekstra kalender blev brugt til at udregne og ansøge om fri- og feriedage.

## Læringsmål fra studieordningen

Det var vigtigt for mig, at jeg i løbet af min praktik fik opfyldt samtlige [læringsmål fra studieordningen](https://www.cphbusiness.dk/media/82415/studieordning_mul_cba_2022.pdf) (s. 11 - 12). Her er et skriv om, hvordan jeg har arbejdet med de forskellige læringsmål:

I løbet af praktikperioden har jeg fået et stort indblik i arbejdsopgaver og arbejdsgangen for en fastansat medarbejder, som primært har fokus på implementering af digitale løsninger. Dette indblik har givet mig mulighed for at danne en dybere forståelse for praktikpladsens *(og også det generelle digitale erhvervs)* praktiske anvendelse af teorier, metoder og teknologier.

I praktikperioden kunne jeg trække på meget viden fra min uddannelse som multimediedesinger. Meget af det, som jeg lærte i løbet af 3. semester *(specialiseringssemester i front-end)*, kom til gode i praktikken. Denne viden lagde et solidt fundament for yderligere læring og udvikling. Mine arbejdsopgaver, det overblik jeg skulle skabe, og den forståelse, som jeg skulle have for det tekniske aspekt, lå nemlig meget tæt op af den teori, de metoder og de redskaber, som er blevet gennemgået på studiet.

Der er blevet arbejdet med mange forskellige arbejdsmetoder i løbet af praktikperioden. Samarbejde og samskabelse var smarte at bruge, når vidensdeling var en nødvendighed for et projekt, hvorimod man kunne arbejde alene, når eventuelle problemer og problemløsninger var klare og tydelige. Der var også en del evalueringer, eftersom alle forbedringer er gode forbedringer.

Jeg blev også sat til at skulle vurdere diverse kundeproblemstillinger, og eventuelle løsninger på disse. Mine vurderinger og løsninger skulle ydermere kunne formuleres, så de kunne blive videreformidlet som basis for yderligere forbedringer. Ligeledes har jeg lært hvordan man professionelt kvalitetssikre sin digitale løsning i en verden, hvor det digitale landskaber altid er i bevægelse.

Jeg har gennem praktikken lært at håndtere en bred vifte af forskellige digitale udviklingsopgaver. Der er blandt andet blevet arbejdet med opsætning og kodning af [anbefalingsbokse](/kategorier/anbefalingsbokse) til hjemmesider og opsætning og kodning af produktfliser til [nyhedsbreve](/kategorier/nyhedsbrev). Disse er alle opgaver med betydelig multimedierelevans. Det har også lagt sig solidt op af det vi har lært på studiets ift. projektstyring. 

Jeg har heller ikke kunne komme uden om faglige og tværfaglige samarbejder på praktikpladsen. Det faglige samarbejde skete primært i min egen afdeling, via intern vidensdeling og samskabelse. Men eftersom Hello Retail er en startupvirksomhed, er der også meget samarbejde/interaktion på tværs af afdelingerne. Der var samarbejde med produktudviklerne, som stod for at udvikle den løsning, som vi implementerede for kunderne. Der var også et samarbejde med Custommer Success afdelingen, som stod for den primære kundekontakt. Disse samarbejder bestod primært af tovejskommunikation, hvor spørgsmål og eventuelle forvirringer blev uddybet og opklaret.

Det har været nødvendigt for mig at tillære mig diverse nye færdigheder og kompetencer i løbet af praktikken. Nogle af de teknologier, som jeg er blevet introduceret til, og som jeg ikke før har arbejdet med, er [liquid templating](https://shopify.github.io/liquid) og [regex](https://developer.mozilla.org/en-US/docs/Web/JavaScript/Guide/Regular_expressions). Jeg har også været nødt til at blive mere struktureret i min arbejdstilgang og planlægning af arbejdsopgaver, da der, i forhold til på studiet, er mange flere aspekter i et projekt end bare ens egen indsats.

## Personlige udviklingsmål

Ligeledes satte jeg også mine personlige udviklingsmål op efter studiets Dare-Care-Share praktikmodel. I løbet af min praktikperiode ville jeg gerne blive bedre til følgende:

* **At opsøge ny viden, forfølge mine drømme og have kontakt med kunder og kollegaer.**

    Praktikforløbet var en uudtømmelig kilde til både mere teknisk viden og generelle færdighedsforbedringer indenfor bl.a. kommunikation og samarbejde. Den konstante omgang med kollegaer og kunder var også med til at hjælpe mig længer imod min egen personlige erhvervsdrøm.

* **At være lyttende, bidrage til det sociale liv på praktikpladsen og være åben overfor nye/andre synspunkter og ideer.**

    Jeg havde, i løbet af mine mange [introduktioner](/kategorier/introduktion), været med til flere forskellige møder. Her spillede aktiv lytning en meget stor rolle. Det samme gjaldt også til de mange frokostpauser, hvor agendaen dog stod på mere almene og mindre professionelle samtaleemner. Nye/andre synspunkter og ideer kunne også opsnappes, om det så var i kantinen, til et møde eller et helt tredje sted. Man blev nødt til at være åben overfor disse synspunkter og ideer. Det kunne jo være, at man ellers gik glip af at lære noget nyt.

* **At dele oplevelser, tage del i at løse professionelle udfordringer på arbejdspladsen og bidrage godt til samarbejdet.**

    At dele oplevelser og at samarbejde om løsninger af kundeproblemer var et essentielt punkt i min egen personlig udvikling. Man kan lære meget af hinanden, og af at se hvordan andre tackler problemer. Hvis nogle havde problemer, som jeg kunne hjælpe med, og hvis de havde brug for hjælpen, tøvede jeg heller ikke med at give mit input. Jeg ville nemlig gerne have, at andre gjorde det samme for mig. 

## Udbytte for virksomheden og mig selv

### Virksomhedens plan

Vi havde en medarbejder på afdelingen, som skulle på barsel d. 1/2, og virksomhedens plan med mig og de andre nye var, at vi skulle overtage en del af hans arbejde, imens han var på basel. Jeg skulle altså læres op i løbet af den først måned, så jeg selv kunne tage ansvar for diverse arbejdsopgaver fra starten af februar.

Det betød, at jeg skulle have diverse [introduktioner](/kategorier/introduktion) inden d. 1/2. Her fik jeg overordet styr på, hvordan de fleste løsninger var sat op, og hvordan man arbejder med dem. Jeg fik også lov til at arbejde på lidt forskellige kundeløsninger inden d. 1/2.

Efter at medarbejderen var gået på barsel endte det dog med at vi, i stedet for hans gamle opgaver, fik nye onboardings. Det var nemmere for os at forstå og sætte os ind i. Der var yderligere problemer med barsels-medarbejders opgaver, så det skulle også ordnes af en ansat, som havde mere ekspertise.

### Mine refleksioner

Praktikforløbet har også været yderst værdifuldt for mig. Jeg har fået tonsvis af uvurderlig relevant erhvervserfaring og jeg har oplevet, hvor vigtig en overskuelig arbejdsstruktur er for leveringen af et professionelt produkt. Da arbejdsopgaverne på studiet sjældent når samme størrelse og kompleksitet som på en arbejdsplads, er det nødvendigt at fokusere på at være meget præcis i sin arbejdsprocess.

Kommunikation spillede også en langt større rolle på arbejdspladsen end i et studiemiljø. Jeg havde godt tænkt dette, fordi at skulle have kontakt med, og holde styr på, både en kunde, kundens udvikler, kundens Custommer Success Manger og andre fastansatte udviklere, er langt mere uoverskueligt end man lige går og tænker. Det stiller sig i stor kontrast til kommunikationen på studiet, som normalt er en etvejskommunikation mellem gruppemedlemmer eller til/fra undervisere.

Det har også været intresant at se, hvordan der bliver arbejdet med ældre teknologier, som ikke understøtter de absolut nyeste funktioner. Her taler jeg primært om produktfliser til kundernes [nyhedsbreve](/kategorier/nyhedsbrev). Det var lidt som når man vil understøtte ældre browsere, og derfor laver workarounds for de nyeste og mest moderne CSS egenskaber.

I forhold til browsere var det også intrassant at se, hvordan en virksomhed vælger at proritere deres kvalitetssikring. Da der hver dag bliver produceret adskillige digitale løsninger, som skal igennem QA-afdelingen, bliver de nødt til at prioritere forskellige browsere og skærmstørrelser. Der er simpelthen ikke tid til at teste alle skærmstørrelser i alle browsere; det kan bare ikke betale sig.

## Kvittering for udfyldt evalueringsskema

For at kunne gå til praktikeksamen, var det vigtigt, at jeg udfyldte CPHBusiness' obligatoriske praktik-evalueringsskema. Du kan se en [anonymiseret kvittering for min ydfyldning af det obligatoriske praktik-evalueringsskema her *(download .eml)*](kvittering-for-udfyldning.eml). Den ikke-anonymiserede kvittering blev selvfølelig vedhæftet under opgavens aflevering.